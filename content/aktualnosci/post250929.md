+++
date = '2025-09-27T01:43:42+02:00'
publishDate = '2025-09-29T12:00:00+02:00'
draft = false
title = 'Informacje dla prelegentów, autorów plakatów i kół naukowych'
edition = 'OMatKo!!! XII'
# Cascade?
+++

## Prelegenci

Osoby zainteresowane wygłoszeniem prelekcji zapraszamy do zgłaszania tematów w dniach 3–31 października za pośrednictwem formularza (link zostanie udostępniony wraz z rozpoczęciem zapisów).

- Do 4 listopada ogłoszona zostanie lista zatwierdzonych tematów.
- Do 14 listopada należy potwierdzić swoją obecność drogą mailową.
- Czas wystąpienia wynosi 30 minut (25 minut prezentacja + 5 minut na pytania).
- Każdy prelegent zobowiązany jest do zakupu biletu na konferencję.

Ze względu na ograniczoną liczbę miejsc, nie wszystkie zgłoszenia będą mogły zostać uwzględnione w programie. Decyzje zostaną podjęte tak, aby zapewnić konferencji różnorodność tematyczną i wysoki poziom merytoryczny.

## Autorzy plakatów

Alternatywną formą udziału w konferencji jest przygotowanie plakatu naukowego.

- Zgłoszenia tematów przyjmowane będą w dniach 3–31 października poprzez formularz (link zostanie udostępniony wraz z rozpoczęciem zapisów).
- Do 4 listopada ogłoszona zostanie lista zatwierdzonych tematów.
- Do 14 listopada należy potwierdzić swoją obecność drogą mailową.
- Plakaty powinny mieć format B1 (707 × 1000 mm).
- Plakaty należy dostarczyć w pierwszym dniu konferencji.
- Każdy autor plakatu musi posiadać bilet na konferencję.
- Przy ocenie plakatów będzie brana pod uwagę merytoryka oraz estetyka.

## Koła naukowe

Zapraszamy również koła naukowe związane z matematyką do zaprezentowania swojej działalności podczas XII edycji „OMatKo!!!”.

- Zgłoszenia należy przesyłać na adres omatko@pwr.edu.pl w dniach 1–31 października.
- Do 4 listopada ogłoszona zostanie lista kół, którym przydzielone zostaną stoiska.
- Do 14 listopada wymagane jest potwierdzenie obecności drogą mailową.
- Każdy uczestnik reprezentujący koło musi posiadać bilet na konferencję.
  Ze względu na ograniczoną liczbę miejsc zastrzegamy sobie możliwość wyboru kół, które zaprezentują się podczas wydarzenia.

Dzięki wystąpieniom prelegentów, prezentacjom plakatów oraz aktywności kół naukowych uczestnicy OMatKo!!! będą mieli okazję nie tylko do pogłębienia wiedzy, lecz także do inspirujących spotkań i wymiany doświadczeń.
